# Tietokantasovelluksen esittelysivu

Yleisiä linkkejä:

* [Linkki sovellukseeni](http://villtann.users.cs.helsinki.fi/muistilista/)
* [Linkki dokumentaatiooni](https://github.com/Yskinator/Tsoha-Bootstrap/tree/master/doc)

## Työn aihe

 [Muistilista](https://advancedkittenry.github.io/suunnittelu_ja_tyoymparisto/aiheet/Muistilista.html), omiin käytännön tarpeisiini mukautettuna. Tavoitteena herokun tai yliopiston palvelimille sovellus jota käytän nykyisen työpöydällä asuvan tekstitiedostoni korvikkeena - tällä hetkellä kun siirtelen sitä läppärin ja pöytäkoneen välillä kömpelösti muistitikun avulla. Luonnollisesti alusta asti itseni tekemä muistilistaratkaisu on kaikkia kilpailijoita ylivoimaisesti parempi, ja siksi ainoa looginen ratkaisu ongelmaani.
 
 Koska läppärillä on välillä vaikeuksia yhdistää verkkoon, en voine olettaa saavani aina yhteyttä palvelimeen. Selvästikin tieto täytyy tallentaa myös paikallisesti, ja päivitykset hakea ja lähettää verkkoon milloin mahdollista. Toisaalta lienee liikaa vaadittu, että muistan sopivan tilaisuuden koittaessa painaa nappia saadakseni muualla tehdyt muistilistan merkinnät käyttööni - muistan muistilistan jos ja vain jos haluan päästä käsiksi muistilistalla olevaan tietoon, ja silloin tiedon on jo oltava koneella. Toisaalta en välttämättä halua läppärilleni pyörimään raskasta tietokantaa, joten clienttini voisi olla vaikkapa pieni scripti joka hakee tärkeimmät tiedot APIn kautta vaikkapa työpöydällä asuvaan tekstitiedostoon.

Tämän pikaisen ideoinnin pohjalta, lopullinen visioni on siis palvelimella asuva tietokantasovellus, jonka sisältöön pääsee käsiksi verkkosivulta - tiedon oltava saatavilla mistä tahansa. Toisaalta tietoon on päästä käsiksi ilman verkkoyhteyttä, joten haluan myös omalle koneelleni jonkinlaisen kopion ainakin tärkeimmistä tapahtumista, eli työpöydälle automaattisesti päivittyvä tekstitiedosto tms tärkeimmistä muistettavista kuten lähipäivien deadlineista.
